---
title: 'About us '
modified: 2016-04-18T20:39:37.000Z
excerpt: About BETA Italia
---
BETA Italia è un’associazione no-profit nata nel 2016 come ramo nazionale di Bringing Europeans Together Association e.V. Obiettivo di BETA è contribuire allo sviluppi di uno spirito di cittadinanza europea attiva tra i giovani e diffondere una corretta informazione su come funziona l’Europa e quali siano i diritti e i doveri di ciascun cittadino europeo. 

Tra i nostri progetti trovano particolare spazio i Model European Union, BETA Italia crede infatti profondamente nella necessità di sviluppare la consapevolezza e la coscienza europea nei cittadini dell’Unione e ritiene a questo proposito i MEUs uno degli strumenti più efficaci a tal fine. I Model European Union sono infatti riconosciuti come strumenti educativi pratici che permettono agli studenti interessati di applicare le conoscenze apprese durante le lezioni, offrono la possibilità di migliorare le conoscenze in ambito del funzionamento delle istituzioni europee e rappresentano l’occasione per acquisire capacità comunicative ed organizzative utili nel mondo del lavoro.  

Attualmente abbiamo già realizzato MEUs a Venezia e Roma ed è previsto un MEU a Milano nel 2018. Accanto ai MEUS proponiamo il progetto “Insegnare la cittadinanza europea”, il cui scopo è organizzare incontri per studenti delle scuole superiori nei quali discutere di Unione Europea attraverso specifici percorsi tematici. La conoscenza del funzionamento dell’UE e la comprensione delle sue dinamiche è infatti prerogativa essenziale per approcciarsi alle questioni internazionali come cittadini attivi e ben informati. 

Su questo sito è inoltre presente una sezione curata dai nostri membri in cui proponiamo articoli su European Affairs, attualità e aggiornamenti sugli eventi di BETA, non solo in Italia, ma in tutta Europa.
